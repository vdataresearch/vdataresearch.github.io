---
title: Informativa sul trattamento dei dati personali ai sensi degli artt. 13 e 14 del Regolamento 2016/679/UE
subtitle: >
 The value of digital data: enhancing citizens' awareness and voice about surveillance capitalism (V-DATA)
---


ai sensi dell’art. 13 del Regolamento UE 2016/679, si forniscono, nel rispetto del principio di trasparenza, le seguenti informazioni al fine di rendere consapevoli rispetto alle caratteristiche ed alle modalità del trattamento dei dati personali per la finalità di partecipazione all’indagine “The value of digital data: enhancing citizens’ awareness and voice about surveillance capitalism” (V-DATA)”. 

L’indagine si pone come obiettivo quello di raccogliere informazioni circa le opinioni e i comportamenti degli utenti in relazione all’uso dei propri dati personali forniti online, da parte di aziende ed enti pubblici
al fine di studiare il livello di conoscenza e gli atteggiamenti della popolazione italiana rispetto all’estrazione e all’utilizzo dei propri dati e la fiducia verso le piattaforme digitali e l’amministrazione pubblica.

In particolare, i dati raccolti saranno utilizzati per:
- disseminare i risultati della ricerca in modo divulgativo, engagement;
- produrre pubblicazioni scientifiche sull’argomento
- impostare successivi lavori di ricerca inerenti gli stessi temi.

### Titolare del trattamento e dati di contatto

Il Titolare del Trattamento dei dati è l’Università degli Studi di Pavia, in persona del legale rappresentante pro-tempore il Magnifico Rettore) con sede legale in C.so Strada Nuova n. 65, IT-27100 Pavia, PEC amministrazione-centrale@certunipv.it.

### Dati di contatto del Responsabile della protezione dei dati personali

Il Responsabile della protezione dei dati personali – RPD, nella versione anglosassone Data Protection Officer – DPO, può essere contattato al seguente indirizzo mail: privacy@unipv.it

### Finalità del trattamento e base giuridica

L’Università degli Studi di Pavia è un’istituzione pubblica di alta cultura insignita di compiti aventi **finalità istituzionali di istruzione superiore e di ricerca** (art. 1 dello Statuto dell’Università di Pavia), in attuazione dell’art. 33 della Costituzione.
L’Università degli Studi di Pavia tratterà i dati personali per la finalità istituzione di ricerca nell’ambito del Progetto “The value of digital data: enhancing citizens’ awareness and voice about surveillance capitalism” (V-DATA)”.

L’Università degli Studi di Pavia effettua il trattamento dei dati personali a seguito dell’acquisizione del consenso esplicito ed inequivocabile espresso dall’interessato per il trattamento dei dati personali ai sensi dell’art. 6 par. 1 lett. a) del Regolamento UE n. 2016/679, in conformità con le disposizioni contenute nelle Regole deontologiche per trattamenti a fini statistici o di ricerca scientifica.

Il progetto rispetta le disposizioni di cui all’art. 6 delle Regole deontologiche per trattamenti a fini statistici o di ricerca scientifica.
La ricerca è effettuata sulla base di un progetto redatto conformemente agli standard metodologici dei pertinenti settori disciplinari, anche al fine di documentare che il trattamento di dati personali sia effettuato per idonei ed effettivi scopi statistici o scientifici. Nel trattamento di dati relativi alla salute, i soggetti coinvolti osservano le regole di riservatezza e di sicurezza cui sono tenuti gli esercenti le professioni sanitarie o regole di riservatezza e sicurezza comparabili.


### Tipi di dati trattati 

I dati personali raccolti e trattati dal Titolare per le finalità sopra indicate sono i seguenti: 
- dati anagrafici;
- dati che riguardano informazioni personali.
  
Per le finalità sopra indicate, sono raccolti e trattati dal Titolare dati personali di categoria particolare ai sensi dell’art. 9 del Regolamento UE n. 2016/679 e precisamente:
- dati sugli atteggiamenti politici.

Per preservare la qualità dei dati raccolti e della successiva analisi, le domande sono somministrate prevedendo l’obbligatorietà delle risposte. Il rispondente può in qualsiasi momento decidere di interrompere la compilazione e ritirarsi dalla rilevazione

### Conferimento dei dati

**L’adesione alla ricerca è libera e volontaria, la mancata partecipazione non comporta alcuna conseguenza per l’interessato.**
La partecipazione al progetto da parte dell’interessato implica il conferimento dei dati personali richiesti come descritto nel paragrafo d) della presente informativa. Il mancato conferimento dei dati e la mancata adesione al progetto di ricerca, non consentirà la realizzazione del progetto stesso e gli adempimenti conseguenti. 

### Modalità del Trattamento

Il trattamento dei dati personali avverrà mediante strumenti informatici e telematici, comunque, idonei a garantire la sicurezza e la riservatezza dei dati stessi. 

### Responsabili esterni al trattamento
In virtù delle attività descritte la società di rilevazione Demetra opinioni.net Srl è stata appositamente nominata Responsabile esterno ai sensi dell'art. 28 del GDPR attraverso la sigla di un accordo con l’Università di Pavia.

A indagine conclusa e solo successivamente i dati anonimizzati saranno conservati in un database dedicato o in unità criptate.
L’accesso ai dati sarà consentito soltanto al personale di ricerca che ha gestito l’indagine mediante la creazione di una community ad accesso vincolato.

### Categorie di destinatari dei dati personali 

Il Titolare del trattamento dati pone specifica attenzione nella definizione dell’organizzazione, nell’individuazione del personale preposto alla raccolta dei dati fornendo adeguate istruzioni in merito alle modalità di svolgimento delle attività di trattamento, in modo da garantire il rispetto delle regole deontologiche e la tutela dei diritti degli interessati.

I risultati verranno diffusi in forma aggregata e anonima.

### Trasferimento dati a paese terzo

L’Ateneo si impegna, per soli scopi di collaborazione scientifica con Università e Istituzioni di Ricerca, ad utilizzare modalità di trasferimento dei dati personali conformi a quanto previsto dagli artt. 44 e seguenti del Regolamento UE 2016/679. In particolare l’Ateneo garantisce che adeguate misure tecniche e organizzative siano approntate affinché il trattamento soddisfi i requisiti normativi, sia assicurata la protezione dei diritti degli interessati, i trasferimenti dei dati possano essere tracciati e le opportune misure di sicurezza possano essere documentate.  

### Periodo di conservazione dei dati

I dati personali sono conservati per il tempo strettamente necessario al perseguimento delle finalità del trattamento (nel rispetto del principio di necessità e finalità del trattamento): e pertanto saranno cancellati al termine di 5 anni. 

### Diritti sui dati

L’interessato può esercitare gratuitamente i diritti sui dati personali previsti dagli artt.art. 15 e ss del Regolamento UE in materia di trattamento dei dati personali 2016/679 (GDPR) ove applicabili, attraverso l’invio di una specifica istanza avente ad oggetto: “Diritti privacy” all’indirizzo e-mail amministrazione-centrale@certunipv.it.

Le/Gli interessate/i ai sensi dell’art. 7 par. 3 del Regolamento UE 2016/679 hanno il diritto di revocare in qualsiasi momento il consenso prestato in precedenza ed al contempo esercitare il diritto alla cancellazione dei loro dati personali secondo quanto stabilito dall’art. 17 del Regolamento UE 2016/679 o GDPR.
La revoca del consenso non pregiudica la liceità del trattamento basata sul consenso ottenuto prima di detta revoca.

### Reclamo

L’interessato ha diritto di proporre reclamo all'autorità di controllo e può rivolgersi all’Autorità Garante per la protezione dei dati personali: https://www.garanteprivacy.it/.

### Profilazione
Il Titolare del trattamento dei dati personali non utilizza processi automatizzati finalizzati alla profilazione.

**Acquisite le informazioni di cui sopra si rammenta che l’adesione all’indagine significa:**

- aver preso visione e compreso l’informativa al trattamento dei dati personali e aderire in modo libero e volontario alla ricerca;
- prestare il proprio consenso al trattamento dei propri dati personali per le finalità e con le modalità descritte nella presente informativa 
